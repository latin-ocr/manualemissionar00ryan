IX.

DE CONFESSIONIBUS AUDIENDIS

1. Confessarii inter seipsos et in modo procedendi
cum poenitentibus conformes esse curent; et quantum
res tulerit, ita aliorum confessariorum existimationi
unusquisque consulat, ut omnes intelligant, mutuo
caritatis et uniformis doctrinae vinculo, Societatis con-
fessarios in Christo esse colligatos

2. In templo confessioneS, dum concio fit vel sacra
lectio, nemo audiat.

3. Confessarii ita audiant poenitentes ut mutuum
aspectum fugiant: sic enim attentius et liberius audi-
ent. Mulierum vero confessiones non audiantur nisi
ad crates etiamsi sint puellulae.

4. In audiendis confessionibus, feminarum praeser—
tim, severos potius se quam familiares exhibeant: in
universum tamen paterna quaedam et spiritualis
gravitas in iis eluceat.

5.· Eos qui crebrius confitentur, maxime feminas,
breviter expediant, nec de rebus ad confessionem non
pertinentibus in confessione loquantur: extra confes-
sionem vero si oportebit eas alloqui, id fiat in loco
patenti, nec longum sermonem misceant et oculos mo-
deste demissos habeant.

6. Nemini aut petere aut accipere quidquam liceat
sive ab iis quorum confessiones audierit, sive ab aliis,
quod vel in pauperes distribuat, vel alteri satisfac-
tionis nomine restituat, nisi superior cum opus esset,
secus faciendum judicaret.

